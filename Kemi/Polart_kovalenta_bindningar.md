---
title: "Polärt kovalenta bindningar"
keywords:
  - Dipol
  - Elektronegativitet
  - Kovalent binding
  - Polärt kovalent bindning
  - Skillnad i elektronegativitet
---

# Polärt kovalenta bindningar
En _polärt kovalent bindning_ är som ett mellanting mellan jonbindning och kovalent bindning.

## Elektronegativtet
En del atomer drar till sig elektroner starkare än andra. Denna förmåga kallas _elektronegativitet_. Ju mer elektronegativt ett ämne är desto starkare drar det åt sig elektroner.

### Exempel: natrium och klor
Natrium har en valenselektron. Det betyder att elektronerna i det yttersta skalet bara dras mot kärnan av en plusladdning. Det eftersom de andra plusladdningarna "skärmas av" av alla elektroner i de inre skalen. Flour, å andra sidan, har sju valenselektroner och därmed dras dess yttersta skals atomer mot kärnan av sju plusladdnigar. Det gör att flour är mer elektronegativt än natrium.

### Hur är elektronegativitet fördelat i periodiska systemet?
I det periodiska systemet ligger de mest elektronegativa ämnena uppe till höger, men inte ädelgaserna. Det innebär att kväve, syre, flour, och klor är de mest elektronegativa ämnena. De minst elektronegativa ämnena, som ibland kan kallas elektropositiva, ligger istället nere till vänster.

## Hur fungerar en polärt kovalent bindning?
Om två atomer med samma elektronegativitet sitter ihop och bildar en kovalent bindning så kommer de dra lika mycket i elektronerna och det finns inte mer elektrontäta områden än andra. Dock, om de drar olika hårt i elektronerna kommer elektronerna att förskjutas åt en atom, och då skapas mer elektrontäta områden. Det gör att den atom eller sida av molekylen som drar mer i elektronerna blir lite mer negativt laddad och den som drar mindre blir positivt laddad.

### Exempel: väteklorid
Väteklorid, $\ce{HCl}$, består av en väteatom och en kloratom. Kloratomen har högre elektronegativitet än väte, därför drar kloratomen lite mer i elektronbindningen och blir därmed lite mer negativt laddad, medan väteatomen blir positivt laddad. En strukturformel som beskriver detta skrivs såhär: $\ce{^{\delta+}H-Cl^{\delta-}}$
$\delta$ är den grekiska bokstaven delta. Den används för att beskriva skillnader.

Eftersom den ena enden av molekylen blir mer laddad än den andra, så kallas molekylen för en _dipol_. Bindingen mellan atomerna är, som sagt, en _polärt kovalent bindning_.

## Kovalent-, polärt kovalent-, eller jonbindning?
För att veta om en molekyl har en kovalent-, polärt kovalent-, eller jonbindning går det att kolla skillnaden $\Delta$ i elektronegativitet. Om $0 \le \Delta \lt 0.9$ är det en _rent kovalent_ eller svagt polärt bindning, om $0.9 \le \Delta \lt 1.8$ är det en polärt kovalent bindning, och om $\Delta \ge 1.8$ är det en jonbindning.