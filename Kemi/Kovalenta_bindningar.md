---
title: "Kovalenta bindnignar"
keywords:
  - Enkelbildning
  - Kovalent bindning
  - Molekylformel
  - Elektronformel
---

# Kovalenta bindningar
I kovalenta bindningar sitter atomer ihop genom att de "delar" på elektroner. Ett exempel är vätgas där två väteatomer sitter ihop genom att dela på sina elektroner, så att båda får ett fullt yttre skal och därmed uppnår ädelgasstruktur. Att de delar på en elektron var gör att de bildar en _enkelbindning_. Det kan också bildas dubbel- och trippelbindningar på liknande sätt, fast istället för att dela på en elektron var delar de på två respektive tre elektroner var. Exempel på detta är syrgas – där de två syreatomerna måste dela på två elektroner var för att uppnå åtta valenselektroner och därmed ett fullt yttre skal och ädelgasstruktur – och kvävgas där de två kväveatomerna måste dela på te elektroner var. Halogener skapar enkelbindningar tillsammans genom att dela på en elektron var, eftersom de endast behöver en elektron för att uppnå ädelgasstruktur.

Kovalent kommer från latinets _con_ och _valare_ som betyder _samma_ respektive _vara värd_, så tillsammans "vara värda samma".
